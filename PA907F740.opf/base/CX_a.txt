| bcom ldan ’das kyis bka’ stsal pa | rab ’byor ’di ji sñam du sems | de bźin gśegs pa ’di sñam
du ṅas chos bstan to źes dgoṅs so sñam na | rab ’byor | de ltar mi blta ste | de bźin
gśegs pas gaṅ bstan pa’i chos de gaṅ yaṅ med do | | rab ’byor | su źig ’di skad du de bźin
gśegs pas chos bstan to źes zer na | rab ’byor de ni med pa daṅ log par zin pas ṅa la skur
bar ’gyur ro || de ci’i phyir źe na | rab ’byor chos bstan pa źes bya ba dmigs par ’gyur
ba’i chos bstan pa chos bstan pa źes bya ba de gaṅ yaṅ med pa’i phyir ro |

