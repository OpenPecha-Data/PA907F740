| rab ’byor | ’di ji sñam du sems | rgyun du źugs pa ’di sñam du bdag gis rgyun du źugs pa’i
’bras bu thob bo sñam du sems sam |rab ’byor gyis gsol pa | bcom ldan ’das de ni ma lags
so | | de ci’i slad du źe na | bcom ldan ’das de ni ci la’aṅ źugs pa ma mchis pa’i slad du
ste | des na rgyun du źugs pa źes bya’o | | gzugs la’aṅ ma źugs | sgra la ma lags | dri la
ma lags | ro la ma lags | reg bya la ma lags | chos la’aṅ ma źugs te | des na rgyun du źugs
pa źes bya’o || bcom ldan ’das gal te rgyun du źugs pa de ’di sñam du bdag gis rgyun du
źugs pa’i ’bras bu thob bo sñam du sems par gyur na de ñid de’i bdag tu ’dzin par ’gyur
ro | | sems can du ’dzin pa daṅ | srog tu ’dzin pa daṅ | gaṅ zag tu ’dzin par ’gyur ro |

