| rab ’byor ’di ji sñam du sems | de bźin gśegs pas gaṅ bla na med pa yaṅ dag par rdzogs pa’i
byaṅ chub mṅon par rdzogs par saṅs rgyas pa’i chos de gaṅ yaṅ yod dam |tshe daṅ ldan pa
rab ’byor gyis gsol pa | | bcom ldan ’das de bźin gśegs pas gaṅ bla na med pa yaṅ dag par
rdzogs pa’i byaṅ chub mṅon par rdzogs par saṅs rgyas pa’i chos de gaṅ yaṅ ma mchis so || bcom
ldan ’das kyis bka’ stsal pa | rab ’byor de de bźin no | | de de bźin te | de chos cuṅ
zad kyaṅ med ciṅ mi dmigs te des na bla na med pa yaṅ dag par rdzogs pa’i byaṅ chub ces bya’o
|

| yaṅ rab ’byor chos de ni mñam pa ste | de la mi mñam pa gaṅ yaṅ med pas des na bla na med
pa yaṅ dag par rdzogs pa’i byaṅ chub ces bya’o || bla na med pa yaṅ dag par rdzogs pa’i byaṅ
chub de ni bdag med pa daṅ | sems can med pa daṅ | srog med pa daṅ | gaṅ zag med par mñam
ste | dge ba’i chos thams cad kyis mṅon par rdzogs par ’tshaṅ rgya’o || rab ’byor dge ba’i
chos rnams dge ba’i chos rnams źes bya ba ni de dag de bźin gśegs pas chos med pa ñid
du gsuṅs te | des na dge ba’i chos rnams źes bya’o |

| yaṅ rab ’byor rigs kyi bu’am | rigs kyi bu mo gaṅ la la źig gis stoṅ gsum gyi stoṅ chen po’i
’jig rten gyi khams na ri’i rgyal po ri rab gaṅ dag ji sñed yod pa de tsam gyi rin po che
sna bdun gyi phuṅ po mṅon par bsdus te sbyin pa byin pa bas gaṅ gis śes rab kyi pha rol
tu phyin pa ’di las tha na tshig bźi pa’i tshigs su bcad pa tsam bzuṅ nas gźan dag la yaṅ
bstan na | rab ’byor bsod nams kyi phuṅ po ’di la bsod nams kyi phuṅ po sṅa ma des brgya’i
char yaṅ mi phod pa nas rgyu’i bar du yaṅ ñe bar mi bzod do |

| rab ’byor ’di ji sñam du sems | de bźin gśegs pa ’di sñam du ṅas sems can rnams dkrol lo źes
dgoṅs so sñam na | rab ’byor de de ltar mi blta’o || de ci’i phyir źe na | rab ’byor de
bźin gśegs pas gaṅ bkrol ba’i sems can de dag gaṅ yaṅ med pa’i phyir ro | | rab ’byor gal
te de bźin gśegs pas sems can gaṅ la la źig bkrol bar gyur na de ñid de bźin gśegs pa’i bdag
tu ’dzin par ’gyur | sems can du ’dzin pa daṅ | srog tu ’dzin pa daṅ | gaṅ zag tu ’dzin
par ’gyur ro || rab ’byor bdag tu ’dzin ces bya ba ni de ’dzin pa med par de bźin gśegs
pas gsuṅs na de yaṅ byis pa so so’i skye bo rnams kyis bzuṅ ṅo || rab ’byor byis pa so so’i
skye bo rnams źes bya ba ni de dag skye bo med pa ñid du de bźin gśegs pas gsuṅs te | des
na byis pa so so’i skye bo rnams źes bya’o |

