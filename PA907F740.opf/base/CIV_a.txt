| de nas tshe daṅ ldan pa rab ’byor chos kyi śugs kyis mchi ma phyuṅ ste | des mchi ma phyis
nas bcom ldan ’das la ’di skad ces gsol to || ’di ltar chos kyi rnam graṅs ’di de bźin gśegs
pas gsuṅs pa ni bcom ldan ’das ṅo mtshar to | | bde bar gśegs pa ṅo mtshar to | | bcom
ldan ’das bdag gi ye śes skyes tshun chad bdag gis chos kyi rnam graṅs ’di sṅon nam yaṅ ma
thos so || bcom ldan ’das mdo bśad pa ’di la gaṅ dag yaṅ dag par ’du śes bskyed par ’gyur
ba’i sems can de dag ni ṅo mtshar rab daṅ ldan par ’gyur ro | | de ci’i slad du źe na |
bcom ldan ’das yaṅ dag par ’du śes pa gaṅ lags pa de ñid ’du śes ma mchis pa’i slad du ste
| de bas na yaṅ dag par ’du śes yaṅ dag par ’du śes źes de bźin gśegs pas gsuṅs so |

