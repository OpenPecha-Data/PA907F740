| yaṅ rab ’byor de bźin gśegs pa’i bzod pa’i pha rol tu phyin pa gaṅ yin pa de ñid pha rol tu
phyin pa med do || de ci’i phyir źe na | rab ’byor gaṅ gi tshe ka liṅ k’a’i rgyal pos ṅa’i
yan lag daṅ ñiṅ lag rnam par bcad par gyur pa de’i tshe ṅa la bdag tu ’du śes sam | sems
can du ’du śes sam | srog tu ’du śes sam | gaṅ zag tu ’du śes kyaṅ ma byuṅ la | ṅa la ’du
śes ci yaṅ med la ’du śes med par gyur pa yaṅ ma yin pa’i phyir ro || de ci’i phyir źe na
| rab ’byor gal te de’i tshe ṅa la bdag tu ’du śes byuṅ na de’i tshe gnod sems kyi ’du śes
kyaṅ ’byuṅ la | sems can du ’du śes pa daṅ | srog tu ’du śes pa daṅ | gaṅ zag tu ’du śes
pa byuṅ na de’i tshe gnod sems kyi ’du śes kyaṅ ’byuṅ ba’i phyir ro || rab ’byor ṅas mṅon
par śes te | ’das pa’i dus na ṅa tshe rabs lṅa brgyar bzod par smra ba źes bya ba’i draṅ
sroṅ du gyur pa de na yaṅ ṅa la bdag tu ’du śes ma byuṅ | sems can du ’du śes pa daṅ | srog
tu ’du śes pa daṅ | gaṅ zag tu ’du śes pa ma byuṅ ṅo || rab ’byor de lta bas na byaṅ chub
sems dpa’ sems dpa’ chen pos ’du śes thams cad rnam par spaṅs te bla na med pa yaṅ dag
par rdzogs pa’i byaṅ chub tu sems bskyed par bya’o | | gzugs la mi gnas par sems bskyed par
bya’o | | sgra daṅ | dri daṅ | ro daṅ | reg bya daṅ | chos la’aṅ mi gnas par sems bskyed
par bya’o | | chos med pa la’aṅ mi gnas par sems bskyed par bya’o | | ci la’aṅ mi gnas par
sems bskyed par bya’o || de ci’i phyir źe na | gnas pa gaṅ yin pa de ñid mi gnas pa’i phyir
te | de bas na de bźin gśegs pas ’di skad du | byaṅ chub sems dpas mi gnas par sbyin pa
sbyin par bya’o źes gsuṅs so |

