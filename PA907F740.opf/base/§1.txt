| ’di skad bdag gis thos pa dus gcig na | bcom ldan ’das mñan du yod pa na rgyal bu rgyal byed
kyi tshal mgon med zas sbyin gyi kun dga’ ra ba na | dge sloṅ stoṅ ñis brgya lṅa bcu’i
dge sloṅ gi dge ’dun chen po daṅ | byaṅ chub sems dpa’ sems dpa’ chen po rab tu maṅ po daṅ
thabs cig tu bźugs te |de nas bcom ldan ’das sṅa dro’i dus kyi tshe śam thabs daṅ chos gos
sku la gsol te | lhuṅ bzed bsnams nas | mñan yod kyi groṅ khyer chen por bsod sñoms kyi
phyir źugs so || de nas bcom ldan ’das mñan yod kyi groṅ khyer chen por bsod sñoms kyi phyir
gśegs nas bsod sñoms kyi źal zas mjug tu gsol te | źal zas kyi bya ba mdzad | lhuṅ bzed
daṅ chos gos bźag nas | źal bsil te | gdan bśams pa la skyil mo kruṅ bcas nas sku draṅ por
bsraṅ ste | dran pa mṅon du bźag nas bźugs so || de nas dge sloṅ maṅ po bcom ldan ’das ga
la ba der doṅ ste lhags nas | bcom ldan ’das kyi źabs la mgo bos phyag ’tshal te | bcom
ldan ’das la lan gsum bskor ba byas nas phyogs gcig tu ’khod do |

