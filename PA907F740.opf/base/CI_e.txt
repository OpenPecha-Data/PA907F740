| bcom ldan ’das bdag ni de bźin gśegs pa dgra bcom pa yaṅ dag par rdzogs pa’i saṅs rgyas kyis
ñon moṅs pa med par gnas pa rnams kyi mchog tu bstan te | bcom ldan ’das bdag ’dod chags
daṅ bral ba dgra bcom pa lags kyaṅ | bcom ldan ’das bdag ’di sñam du bdag ni dgra bcom pa’o
sñam du mi sems so || bcom ldan ’das gal te bdag ’di sñam du bdag gis dgra bcom pa ñid
thob bo sñam du sems par gyur na | de bźin gśegs pas bdag la rigs kyi bu rab ’byor ni ñon
moṅs pa med par gnas pa rnams kyi mchog yin te | ci la’aṅ mi gnas pas na ñon moṅs pa med
par gnas pa ñon moṅs pa med par gnas pa źes luṅ mi ston lags so |

