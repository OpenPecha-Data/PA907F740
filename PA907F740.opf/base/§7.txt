| gźan yaṅ bcom ldan ’das kyis tshe daṅ ldan pa rab ’byor la ’di skad ces bka’ stsal to || rab
’byor ’di ji sñam du sems | de bźin gśegs pas gaṅ bla na med pa yaṅ dag par rdzogs pa’i
byaṅ chub mṅon par rdzogs par saṅs rgyas pa’i chos de gaṅ yaṅ yod dam | de bźin gśegs pas
chos gaṅ yaṅ bstan tam |de skad ces bka’ stsal nas | bcom ldan ’das la tshe daṅ ldan pa rab
’byor gyis ’di skad ces gsol to | | bcom ldan ’das bcom ldan ’das kyis gsuṅs pa’i don ’di
bdag gis ’tshal ba ltar na | de bźin gśegs pas gaṅ bla na med pa yaṅ dag par rdzogs pa’i
byaṅ chub tu mṅon par rdzogs par saṅs rgyas pa’i chos de gaṅ yaṅ ma mchis so | | de bźin
gśegs pas gaṅ bstan pa’i chos de gaṅ yaṅ ma mchis so || de ci’i slad du źe na | de bźin gśegs
pas chos gaṅ yaṅ mṅon par rdzogs par saṅs rgyas pa’am bstan pa de gzuṅ du ma mchis brjod
du ma mchis te | de ni chos kyaṅ ma lags | chos ma mchis pa’aṅ ma lags pa’i slad du’o
|| de ci’i slad du źe na | ’phags pa’i gaṅ zag rnams ni ’dus ma bgyis kyis rab tu phye ba’i
slad du’o |

