| saṅs rgyas rnams ni chos ñid blta | | ’dren pa rnams ni chos kyi sku || chos ñid rig par bya
min pas | | de ni rnam par śes mi nus |

| rab ’byor ’di ji sñam du sems | mtshan phun sum tshogs pas de bźin gśegs pa dgra bcom pa yaṅ
dag par rdzogs pa’i saṅs rgyas so sñam du ’dzin na |rab ’byor khyod kyis de ltar mi blta
ste | rab ’byor mtshan phun sum tshogs pas de bźin gśegs pa dgra bcom pa yaṅ dag par rdzogs
pa’i saṅs rgyas kyis bla na med pa yaṅ dag par rdzogs pa’i byaṅ chub mṅon par rdzogs par
saṅs rgyas pa med do || rab ’byor ’di ji sñam du sems | byaṅ chub sems dpa’i theg pa la
yaṅ dag par źugs pa rnams kyis chos la la źig rnam par bśig gam | chad par btags pa sñam
du ’dzin na | rab ’byor de ltar mi blta ste |byaṅ chub sems dpa’i theg pa la yaṅ dag par źugs
pa rnams kyis chos gaṅ yaṅ rnam par bśig pa’am | chad par btags pa med do |

| yaṅ rab ’byor rigs kyi bu’am | rigs kyi bu mo gaṅ gis ’jig rten gyi khams gaṅ g’a’i bye ma
sñed dag rin po che sna bdun gyis rab tu gaṅ bar byas te sbyin par byin pa bas | byaṅ chub
sems dpa’ gaṅ źig chos rnams bdag med ciṅ skye ba med pa la bzod pa thob na de ñid gźi de
las bsod nams kyi phuṅ po ches maṅ du bskyed do | | yaṅ rab ’byor byaṅ chub sems dpas bsod
nams kyi phuṅ po yoṅs su gzuṅ bar mi bya’o || tshe daṅ ldan pa rab ’byor gyis gsol pa |
bcom ldan ’das byaṅ chub sems dpas bsod nams kyi phuṅ po yoṅs su gzuṅ bar mi bgyi lags sam
|bcom ldan ’das kyis bka’ stsal pa | rab ’byor yoṅs su gzuṅ mod kyis log par mi gzuṅ ste
| des na yoṅs su gzuṅ ba źes bya’o |

| rab ’byor gaṅ la la źig ’di skad du | de bźin gśegs pa bźud dam | byon tam | bźeṅs sam | bźugs
sam | mnal bar mdzad do źes de skad zer na | des na ṅas bśad pa’i don mi śes so || de
ci’i phyir źe na | rab ’byor de bźin gśegs pa źes bya ba ni gar yaṅ ma bźud | gaṅ nas kyaṅ
ma byon pa’i phyir te | des na de bźin gśegs pa dgra bcom pa yaṅ dag par rdzogs pa’i saṅs
rgyas źes bya’o |

