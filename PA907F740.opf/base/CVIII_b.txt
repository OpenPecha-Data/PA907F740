| bcom ldan ’das kyis bka’ stsal pa | rab ’byor ’di ji sñam du sems | gaṅ g’a’i kluṅ gi bye
ma ji sñed pa gaṅ g’a’i kluṅ yaṅ de sñed du gyur la | de dag gi bye ma ji sñed pa de sñed
kyi ’jig rten gyi khams su gyur na ’jig rten gyi khams de dag ci maṅ ba yin nam |rab ’byor
gyis gsol pa | bcom ldan ’das de de lta lags te | ’jig rten gyi khams de dag maṅ ba lags
so || bcom ldan ’das kyis bka’ stsal pa | rab ’byor ’jig rten gyi khams de dag na sems can
ji sñed yod pa de dag gi bsam pa tha dad pa’i sems kyi rgyud ṅas rab tu śes so || de ci’i
phyir źe na | rab ’byor sems kyi rgyud źes bya ba ni de rgyud med par de bźin gśegs pas gsuṅs
pa’i phyir te | des na sems kyi rgyud źes bya’o || de ci’i phyir źe na | rab ’byor ’das
pa’i sems kyaṅ dmigs su med | ma ’oṅs pa’i sems kyaṅ dmigs su med | da ltar byuṅ ba’i sems
kyaṅ dmigs su med pa’i phyir ro |

| rab ’byor ’di ji sñam du sems | gaṅ gis stoṅ gsum gyi stoṅ chen po’i ’jig rten gyi khams ’di
rin po che sna bdun gyis yoṅs su gaṅ bar byas te sbyin pa byin na | rigs kyi bu’am | rigs
kyi bu mo de gźi de las bsod nams maṅ du bskyed dam |rab ’byor gyis gsol pa | bcom ldan
’das maṅ lags so | | bde bar gśegs pa maṅ lags so || bcom ldan ’das kyis bka’ stsal pa |
rab ’byor de de bźin no | | de de bźin te | rigs kyi bu’am | rigs kyi bu mo de gźi de las
bsod nams kyi phuṅ po maṅ po bskyed do | | rab ’byor gal te bsod nams kyi phuṅ por gyur na
| bsod nams kyi phuṅ po bsod nams kyi phuṅ po źes de bźin gśegs pa mi gsuṅ ṅo |

