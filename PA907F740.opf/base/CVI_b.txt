| rab ’byor ṅas mṅon par śes te | ’das pa’i dus bskal pa graṅs med pa’i yaṅ ches graṅs med pa
na | de bźin gśegs pa dgra bcom pa yaṅ dag par rdzogs pa’i saṅs rgyas mar me mdzad kyi pha
rol gyi yaṅ ches pha rol na saṅs rgyas bye ba khrag khrig ’bum phrag brgyad cu rtsa bźi
dag byuṅ ba ṅas mñes par byas te | mñes par byas nas thugs ma byuṅ bar byas te |rab ’byor
saṅs rgyas bcom ldan ’das de dag ṅas mñes par byas nas thugs byuṅ bar ma byas pa gaṅ yin
pa daṅ | phyi ma’i dus lṅa brgya tha mar gyur pa na mdo sde ’di len pa daṅ | ’dzin pa daṅ
| klog pa daṅ | kun chub par byed pa gaṅ yin pa las | rab ’byor | bsod nams kyi phuṅ po ’di
la bsod nams kyi phuṅ po sṅa mas brgya’i char yaṅ mi phod | stoṅ gi cha daṅ | ’bum gyi cha
daṅ | graṅs daṅ | cha daṅ | bgraṅ ba daṅ | dpe daṅ | zla daṅ | rgyur yaṅ mi bzod do |

