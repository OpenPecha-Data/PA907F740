bdag gis ji tsam sems can du bsdu bar bsdus pa sgo ṅa las skyes pa’am | mṅal nas skyes pa’am
| drod gśer las skyes pa’am | brdzus te skyes pa’am | gzugs can nam | gzugs med pa’am |’du
śes can nam | ’du śes med pa’am | ’du śes med ’du śes med min nam | sems can gyi khams ji
tsam sems can du gdags pas btags pa de dag thams cad phuṅ po lhag ma med pa’i mya ṅan las
’das pa’i dbyiṅs su yoṅs su mya ṅan las ’da’o || de ltar sems can tshad med pa yoṅs su mya
ṅan las ’das kyaṅ sems can gaṅ yaṅ yoṅs su mya ṅan las ’das par gyur pa med do sñam du
sems bskyed par bya’o || de ci’i phyir źe na | rab ’byor gal te byaṅ chub sems dpa’ sems can
du ’du śes ’jug na | de byaṅ chub sems dpa’ źes mi bya ba’i phyir ro || de ci’i phyir źe
na | rab ’byor gaṅ sems can du ’du śes ’jug gam | srog tu ’du śes sam | gaṅ zag tu ’du śes
’jug na de byaṅ chub sems dpa’ źes mi bya ba’i phyir te |

