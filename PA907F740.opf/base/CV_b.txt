yaṅ rab ’byor chos kyi rnam graṅs ’di ni bsam gyis mi khyab ciṅ mtshuṅs pa med de |chos kyi
rnam graṅs ’di ni theg pa mchog la yaṅ dag par źugs pa’i sems can rnams kyi don daṅ | theg
pa phul du phyin pa la yaṅ dag par źugs pa’i sems can rnams kyi don gyi phyir |de bźin gśegs
pas gsuṅs so | | gaṅ dag chos kyi rnam graṅs ’di len pa daṅ | [’dzin pa daṅ |] klog pa
daṅ | kun chub par byed pa daṅ | gźan dag la yaṅ rgya cher yaṅ dag par rab tu ston pa de
dag ni de bźin gśegs pas mkhyen te | de dag de bźin gśegs pas gzigs te |sems can de dag thams
cad ni bsod nams kyi phuṅ po dpag tu med pa daṅ ldan par ’gyur ro | | bsod nams kyi phuṅ
po bsam gyis mi khyab pa daṅ | mtshuṅs pa med pa daṅ | gźal du med pa daṅ | tshad med pa
daṅ ldan par ’gyur te | sems can de dag thams cad ṅa’i byaṅ chub phrag pa la thogs par ’gyur
ro || de ci’i phyir źe na | rab ’byor dman pa la mos pa rnams kyis chos kyi rnam graṅs
’di mñan par mi nus te | bdag tu lta ba rnams kyis ma yin | sems can du lta ba rnams kyis
ma yin | srog tu lta ba rnams kyis ma yin | gaṅ zag tu lta ba rnams kyis mñan pa daṅ | blaṅ
ba daṅ | gzuṅ ba daṅ | klog pa daṅ | kun chub par byed mi nus te | de ni gnas med pa’i
phyir ro |

