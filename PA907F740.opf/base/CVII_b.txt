| rab ’byor ’di ji sñam du sems | de bźin gśegs pas de bźin gśegs pa mar me mdzad las gaṅ bla
na med pa yaṅ dag par rdzogs pa’i byaṅ chub mṅon par rdzogs par saṅs rgyas pa’i chos de
gaṅ yaṅ yod dam |de skad ces bka’ stsal nas | bcom ldan ’das la tshe daṅ ldan pa rab ’byor
gyis ’di skad ces gsol to | | bcom ldan ’das de bźin gśegs pas de bźin gśegs pa mar me mdzad
las gaṅ bla na med pa yaṅ dag par rdzogs pa’i byaṅ chub mṅon par rdzogs par saṅs rgyas
pa’i chos de yaṅ ma mchis so || de skad ces gsol pa daṅ | bcom ldan ’das kyis tshe daṅ ldan
pa rab ’byor la ’di skad ces bka’ stsal to | | rab ’byor de de bźin no | | de de bźin te
| de bźin gśegs pas de bźin gśegs pa mar me mdzad las gaṅ bla na med pa yaṅ dag par rdzogs
pa’i byaṅ chub mṅon par rdzogs par saṅs rgyas pa’i chos de gaṅ yaṅ med do | | rab ’byor
gal te de bźin gśegs pas gaṅ mṅon par rdzogs par saṅs rgyas pa’i chos de ’ga’ źig yod par
gyur na | de bźin gśegs pa mar me mdzad kyis ṅa la bram ze’i khye’u khyod ma ’oṅs pa’i dus
na de bźin gśegs pa dgra bcom pa yaṅ dag par rdzogs pa’i saṅs rgyas ś’a kya thub pa źes
bya bar ’gyur ro źes luṅ mi ston pa źig na | rab ’byor ’di ltar de bźin gśegs pas gaṅ bla
na med pa yaṅ dag par rdzogs pa’i byaṅ chub mṅon par rdzogs par saṅs rgyas pa’i chos de gaṅ
yaṅ med pasde’i phyir de bźin gśegs pa mar me mdzad kyis ṅa la bram ze’i khye’u khyod ma
’oṅs pa’i dus na de bźin gśegs pa dgra bcom pa yaṅ dag par rdzogs pa’i saṅs rgyas ś’a kya
thub pa źes bya bar ’gyur ro źes luṅ bstan to |

