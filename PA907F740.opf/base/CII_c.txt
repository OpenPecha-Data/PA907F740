| rab ’byor de lta bas na byaṅ chub sems dpa’ sems dpa’ chen pos ’di ltar mi gnas par sems bskyed
par bya’o | | ci la’aṅ mi gnas par sems bskyed par bya’o | | gzugs la’aṅ mi gnas par
sems bskyed par bya’o | | sgra daṅ | dri daṅ | ro daṅ | reg bya daṅ | chos la’aṅ mi gnas
par sems bskyed par bya’o || rab ’byor ’di lta ste dper na skyes bu źig lus ’di lta bur gyur
te | ’di lta ste | ri’i rgyal po ri rab tsam du gyur na rab ’byor ’di ji sñam du sems |
lus de che ba yin nam |rab ’byor gyis gsol pa | bcom ldan ’das lus de ni che ba lags so |
| bde bar gśegs pa lus de che lags so | | de ci’i slad du źe na | de bźin gśegs pas de dṅos
po ma mchis par gsuṅs pa’i slad du ste | des na lus źes bgyi’o | | de dṅos po ma mchis
par de bźin gśegs pas gsuṅs te | des na lus che źes bgyi’o |

| bcom ldan ’das kyis bka’ stsal pa | rab ’byor ’di ji sñam du sems | gaṅ g’a’i kluṅ gi bye
ma ji sñed pa gaṅ g’a’i kluṅ yaṅ de sñed kho nar gyur na de dag gi bye ma gaṅ yin pa de dag
maṅ ba yin nam |rab ’byor gyis gsol pa | bcom ldan ’das gaṅ g’a’i kluṅ de dag ñid kyaṅ maṅ
ba lags na de dag gi bye ma lta smos kyaṅ ci ’tshal |bcom ldan ’das kyis bka’ stsal pa
| rab ’byor khyod kyis mos par bya | khyod kyis khoṅ du chud par bya’o | | gaṅ g’a’i kluṅ
de dag gi bye ma ji sñed pa de sñed kyi ’jig rten gyi khams skyes pa’am | bud med gaṅ la la
źig gis rin po che sna bdun gyis rab tu gaṅ bar byas te | de bźin gśegs pa dgra bcom pa
yaṅ dag par rdzogs pa’i saṅs rgyas rnams la sbyin pa byin na | rab ’byor ’di ji sñam du sems
| skyes pa’am bud med de | gźi de las bsod nams maṅ du bskyed dam |rab ’byor gyis gsol
pa | bcom ldan ’das maṅ lags so | | bde bar gśegs pa maṅ lags te | skyes pa’am bud med de
gźi de las bsod nams maṅ du bskyed do || bcom ldan ’das kyis bka’ stsal pa | rab ’byor gaṅ
gis ’jig rten gyi khams de sñed rin po che sna bdun gyis rab tu gaṅ bar byas te | de bźin
gśegs pa dgra bcom pa yaṅ dag par rdzogs pa’i saṅs rgyas rnams la sbyin pa byin pa bas |
gaṅ gis chos kyi rnam graṅs ’di las tha na tshig bźi pa’i tshigs su bcad pa tsam bzuṅ nas
gźan dag la yaṅ bśad de yaṅ dag par rab tu bstan na | de ñid de’i gźi de las bsod nams ches
maṅ du graṅs med dpag tu med pa bskyed do |

| yaṅ rab ’byor sa phyogs gaṅ na chos kyi rnam graṅs ’di las tha na tshig bźi pa’i tshigs su
bcad pa tsam ’don tam bton pa’i sa phyogs de lha daṅ mi daṅ lha ma yin du bcas pa’i ’jig
rten gyi mchod rten du gyur pa yin na | su źig chos kyi rnam graṅs ’di len pa daṅ | ’dzin
pa daṅ | klog pa daṅ | kun chub par byed pa daṅ | tshul bźin du yid la byed pa de ṅo mtshar
rab daṅ ldan par gyur pa lta ci smos | sa phyogs de na ston pa yaṅ bźugs te | bla ma’i gnas
gźan dag kyaṅ gnas so |

