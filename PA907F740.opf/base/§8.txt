| bcom ldan ’das kyis bka’ stsal pa | rab byor ’di ji sñam du sems |rigs kyi bu’am | rigs kyi
bu mo gaṅ la la źig gis stoṅ gsum gyi stoṅ chen po’i ’jig rten gyi khams ’di rin po che
sna bdun gyis rab tu gaṅ bar byas te sbyin pa byin na | rigs kyi bu’am | rigs kyi bu mo de
gźi de las bsod nams kyi phuṅ po maṅ du bskyed dam |rab ’byor gyis gsol pa | bcom ldan ’das
maṅ lags so | | bde bar gśegs pa maṅ lags te | rigs kyi bu’am | rigs kyi bu mo de gźi de
las bsod nams kyi phuṅ po maṅ du bskyed do || de ci’i slad du źe na | bcom ldan ’das bsod
nams kyi phuṅ po de ñid phuṅ po ma mchis pa’i slad du ste | des na de bźin gśegs pas bsod
nams kyi phuṅ po bsod nams kyi phuṅ po źes gsuṅs so || bcom ldan ’das kyis bka’ stsal pa
| rab ’byor rigs kyi bu’am | rigs kyi bu mo gaṅ gis stoṅ gsum gyi stoṅ chen po’i ’jig rten
gyi khams ’di rin po che sna bdun gyis rab tu gaṅ bar byas te sbyin pa byin pa bas |gaṅ
gis chos kyi rnam graṅs ’di las tha na tshig bźi pa’i tshigs su bcad pa gcig tsam bzuṅ nas
gźan dag la yaṅ ’chad ciṅ yaṅ dag par rab tu ston na | de gźi de las bsod nams kyi phuṅ po
ches maṅ du graṅs med dpag tu med pa bskyed do || de ci’i phyir źe na | rab ’byor de bźin
gśegs pa dgra bcom pa yaṅ dag par rdzogs pa’i saṅs rgyas rnams kyi bla na med pa yaṅ dag
par rdzogs pa’i byaṅ chub ni ’di las byuṅ ste |saṅs rgyas bcom ldan ’das rnams kyaṅ ’di las
skyes pa’i phyir ro || de ci’i phyir źe na |rab ’byor saṅs rgyas kyi chos rnams saṅs rgyas
kyi chos rnams źes bya ba ni saṅs rgyas kyi chos de dag med par de bźin gśegs pas gsuṅs
pa’i phyir te | des na saṅs rgyas kyi chos rnams źes bya’o |

