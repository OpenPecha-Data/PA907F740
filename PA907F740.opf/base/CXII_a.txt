| rab ’byor ’di ji sñam du sems mtshan phun sum tshogs pas de bźin gśegs par blta’am |rab ’byor
gyis gsol pa | bcom ldan ’das de ni ma lags te | mtshan phun sum tshogs pas de bźin gśegs
par mi blta’o || bcom ldan ’das kyis bka’ stsal pa | rab ’byor de de bźin te | mtshan
phun sum tshogs pas de bźin gśegs par mi blta’o | | rab ’byor gal te mtshan phun sum tshogs
pas de bźin gśegs par blta bar gyur na ’khor los bsgyur ba’i rgyal po yaṅ de bźin gśegs
par ’gyur te de bas na mtshan phun sum tshogs pas de bźin gśegs par mi blta’o || de nas bcom
ldan ’das la tshe daṅ ldan pa rab ’byor gyis ’di skad ces gsol to | | bcom ldan ’das kyis
gsuṅs pa’i don bdag gis ’tshal ba ltar na mtshan phun sum tshogs pas de bźin gśegs par
mi blta’o || de nas bcom ldan ’das kyis de’i tshe tshigs su bcad pa ’di dag bka’ stsal to
|

| gaṅ dag ṅa la gzugs su mthoṅ | | gaṅ dag ṅa la sgrar śes pa || log par spoṅ bar źugs pa ste
| | skye bo de dag ṅa mi mthoṅ |

