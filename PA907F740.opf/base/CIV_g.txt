| yaṅ rab ’byor de bźin gśegs pas chos gaṅ mṅon par rdzogs par saṅs rgyas pa’am bstan pa de
la ni bden pa yaṅ med rdzun pa yaṅ med do || rab ’byor ’di lta ste dper na mig daṅ ldan pa’i
mi źig mun par źugs nas ci yaṅ mi mthoṅ ba de bźin du gaṅ dṅos por lhuṅ bas sbyin pa yoṅs
su gtoṅ ba’i byaṅ chub sems dpar blta’o || rab ’byor ’di lta ste dper na nam laṅs te ñi
ma śar nas mig daṅ ldan pa’i mis gzugs rnam pa sna tshogs dag mthoṅ ba de bźin du | gaṅ dṅos
por ma lhuṅ bas sbyin pa yoṅs su gtoṅ ba’i byaṅ chub sems dpar blta’o |

